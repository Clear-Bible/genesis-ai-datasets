     __________________________________________________________________

           Title: Uniformità alla Volontà di Dio
      Creator(s): Liguori, Alphonsus de, St. (1696-1787)
        Language: Italian
          Rights: Public Domain
   CCEL Subjects: All; Classic; Ethics; Christian Life;
      LC Call no: BX4700 .L6 A25
     LC Subjects:

                  Christian Denominations

                  Roman Catholic Church

                  Biography and portraits

                  Individual

                  Saints, A-Z
     __________________________________________________________________

                              Alfonso de' Liguori

Uniformità alla Volontà di Dio

  Opere Spirituali - Bassano 1777
     __________________________________________________________________

   Tutta la nostra perfezione consiste nell'amare il nostro amabilissimo
   Dio: Charitas est vinculum perfectionis. (Col. 3.14). Ma tutta poi la
   perfezione dell'amore a Dio consiste nell'unire la nostra alla sua
   santissima volontà. Questo già è il principale effetto dell' amore,
   dice S. Dionigi Areopagita (de Div. Nom. c. 4.) l'unire le volontà
   degli amanti, sicchè abbiano lo stesso volere. E perciò quanto più
   alcuno sarà unito alla divina volontà, tanto sarà maggiore il suo
   amore. Piacciono sibbene a Dio le mortificazioni, le meditazioni, le
   communioni, le opere di carità verso il prossimo; ma quando? quando
   sono secondo la sua volontà; ma quando non vi è la volontà di Dio, non
   solamente egli non le gradisce, ma le abbomina, e le castiga. Se mai vi
   sono due servi, l'un de' quali fatica tutto il giorno senza riposare,
   ma vuol fare ogni cosa a suo modo, l'altro fatica meno, ma ubbidisce in
   tutto: certamente il padrone amerà questo secondo, e non il primo. Che
   servono l'opere nostre allà gloria di Dio, quando non sono secondo il
   suo beneplacito? Non vuole il Signore sacrifici (dice il Profeta a
   Saulle), ma l'ubbidienza a' suoi voleri: Numquid vult Dominus
   holocausta, et victimas, et non potius, ut obediatur voci Domini? . .
   Quasi scelus idolatriae est nolle acquiescere. (1 Reg. 15.22) l'uomo,
   che vuole operare per propria volontà senza quella di Dio, commette una
   specie d'Idolatria, poichè allora in vece di adorare la volontà divina,
   adora in certo modo la sua.

   Questa dunque è la maggior gloria, che noi possiamo dare a Dio,
   l'adempire in tutto i suoi santi voleri. Il nostro Redentore, che venne
   in terra a stabilire la divina gloria, questo principalmente venne ad
   insegnarci col suo esempio. Padre: Hostiam et oblationem noluisti,
   corpus autem aptasti mihi; tunc dixi ecce venio, ut faciam, Deus,
   voluntatem tuam. (Heb. 10.5) Voi avete rifiutate le vittime, che
   v'hanno offerte gli uomini; voi volete, ch'io vi sacrifichi il corpo,
   che m'avete dato, eccomi pronto a fare la vostra volontà. E di ciò si
   protestò più volte, ch'egli era venuto in terra non a fare la sua, ma
   solamente la volontà del suo Padre: Descendi de caelo, non ut faciam
   voluntatem meam, sed voluntatem ejus qui misit me. (Jo 6.38) Ed in ciò
   volle, che'l mondo avesse conosciuto l'amore, che gli portava al suo
   Genitore, in ubbidire alla sua volontà, che lo volea sagrificato sulla
   croce per la salute degli uomini; così appunto disse nell'orto,
   allorchè andò all'incontro a'suoi nemici, che venivano a prenderlo per
   condurlo alla morte: Ut cognoscat mundus, quia diligo Patrem, et sicut
   mandatum dedit Pater, sic facio; surgite, eamus hinc. (Jo 14.31) Ed in
   ciò disse, ch'egli riconoscea che fosse suo fratello, chi avesse fatta
   la divina volontà: Qui fecerit voluntatem Patris mei. (Matth 12.50)
   ipse meus frater.

   Tutti i Santi in ciò hanno avuta sempre fissa la mira in fare la divina
   volontà, ben intendendo, che qui consiste tutta la perfezione
   d'un'anima.. Diceva il B. Errico Susone (l. 2. c. 4) Dio non vuole, che
   noi abbondiamo de' lumi, ma che in tutto ci sottomettiamo alla sua
   volontà. E S. Teresa: Tutto quello, che dee procurare chi si esercita
   nell'orazione, è di conformare la sua volontà alla divina; e si
   assicuri, che in questo consiste la più alta perfezione. Chi più
   eccellentemente la praticherà, riceverà da Dio i più gran doni, e farà
   più progressi nella vita interiore. La B. Stefana da Soncino Domenicana
   essendo un giorno in visione condotta in cielo vide alcune persone
   defonte, ch'ella avea conosciute, collocate tra'Serafini, e le fu
   detto, che quelle erano state sublimate a tanta gloria per la perfetta
   uniformità, che aveano avuta in terra alla volontà di Dio, che un
   Serafino colla mia.

   In questa terra dobbiamo apprendere da'Beati del cielo come abbiamo da
   amare Dio. l'amor puro, e perfetto, che i Beati in cielo hanno per Dio,
   è nell'unirsi perfettamente alla sua volontà. Se i Serafini
   intendessero esser suo volere, che s'impiegassero per tutta l'eternità
   ad ammucchiare le arene de'lidi, o a svellere l'erbe de'giardini,
   volentieri lo farebbero con tutto il lor piacere. Più; se Dio facesse
   loro intendere, che andassero ad ardere nel fuoco dell'Inferno,
   immediatamente si butterebbero in quell'abisso per fare la divina
   volontà. E questo è quello, che c'insegnò a pregare Gesù Cristo, cioè
   l'eseguire la volontà divina in terra, come la fanno i santi in cielo:
   Fiat voluntas tua sicut in caelo et in terra. (Matth. 6.10)

   Il Signore chiamava David l'uomo secondo il suo cuore, perchè David
   adempiva tutti i suoi voleri: Inveni virum secundum cor meum, qui
   faciet omnes voluntates meas. (Act 13.22) Davide stava sempre
   apparecchiato ad abbracciare la divina volontà, come spesso si
   protestava: Paratum cor meum. Deus, paratum cor meum. (Ps. 56.8 et Ps.
   107.1) E d'altro non supplicava il Signore, che d'insegnarli a fare la
   sua volontà: Doce me facere voluntatem tuam. (Ps. 142.10) Un atto di
   perfetta uniformità al divino volere basta a fare un santo. Ecco Saulo
   mentre va perseguitando la Chiesa, Gesù Cristo l'illumina, e lo
   converte. Che fa Saulo? che dice? non fa altro, che offerirsi a fare la
   sua vonontà: Domine, quid me vis facere? (Act 9.6) Ed ecco, che'l
   Signore lo dichiara vaso d'elezione, ed Apostole deele genti: Vas
   electionis est mihi iste, ut portet nomen meum coram gentibus. (Act
   9.15) Sì perchè quegli, che dà la sua volontà a Dio, gli dà tutto; chi
   gli dà le robe colle limosine, il sangue col flagellarsi, i cibi
   co'digiuni, dona a Dio parte di ciò, che tiene; ma chi gli dona la sua
   volontà, gli dona tutto, onde può dirgli: Signore, io son povero, ma vi
   dono tutto quel che posso; dandovi la mia volontà, non ho più che
   darvi. Ma questo appunto è il tutto, che da noi pretende il nostro Dio:
   Fili mi, praebe cor tuum mihi. (Prov 23.26) Figlio, dice il Signore a
   ciascuno, figlio, dammi il tuo cuore, cioè la tua volontà. Nihil
   gratius Deo (parla S. Agostino) possumus ei offerre, quam ut dicamus
   ei: Posside nos. No, che non possiamo offerire a Dio cosa più cara, che
   con dirgli: Signore possedeteci voi; noi vi doniamo tutta la nostra
   volontà, fateci intendere quello che da noi volete, e noi l'eseguiremo.

   Se dunque vogliamo compiacere appieno il cuore di Dio, procuriamo in
   tutto di conformarci alla sua divina volontà; e non solo di
   conformarci, ma uniformarci a quanto Dio dispone. La conformità
   importa, che noi congiungiamo la nostra volontà alla volontà di Dio; ma
   l'uniformità importa di più, che noi della volontà divina, e della
   nostra ne facciamo una sola, sì che non vogliamo altro se non quello,
   che vuole Dio, e la sola volontà di Dio sia la nostra. Ciò è il sommo
   della perfezione, a cui dobbiamo sempre aspirare; questa ha da esser la
   mira di tutte le nostre opere, di tutti i desideri, meditazione, e
   preghiere. In ciò abbiamo da pregare ad ajutarci tutti i nostri santi
   Avvocati, i nostri Angeli Custodi, e sopratutto la divina Madre Maria,
   la quale perciò fu la più perfetta di tutti i Santi, perchè più
   perfettamente ella abbracciò sempre la divina volontà.
     __________________________________________________________________

   Ma il forte sta nell'abbracciare la volontà di Dio in tutte le cose che
   avvengono o prospere, o avverse a'nostri appetiti. Nelle cose prospere
   anche i peccatori ben sanno uniformarsi alla divina volontà; ma i santi
   si uniformano anche nelle contrarie, e dispiacenti all'amor proprio.
   Qui si vede la perfezione del nostro amore a Dio. Diceva il V. S.
   Giovanni Avila: Vale più un benedetto sia Dio nelle cose avverse, che
   sei milia ringraziamenti nelle cose a voi dilettevoli.

   Di più bisogna uniformarci al divina volere, non solo nelle cose
   avverse, che ci vengono direttamente da Dio, come sono le infermità, le
   desolazioni di spirito, la povertà, laorte de'parenti, e simili; ma
   ancora in quelle, che ci vengono per mezzo degli uomini, come sono i
   dispregi, l'infamie, l'ingiustizie, i furti, e tutte le sorte di
   persecuzioni. In ciò bisogna intendere, che quando noi siamo offesi da
   alcuno nella fama, nell'onore, ne'beni, benchè il Signore non voglia il
   peccato di colui, vuole nondimeno la nostra umiliazione, la nostra
   povertà, e mortificazione. E' certo, e di fede, che quanto avviene nel
   mondo, tutto avviene per divina volontà. Ego Dominus formans lucem et
   tenebras, faciens pacem, et creans malum. (Is. 45.7) Da Dio vengono
   tutti i bene e tutti i mali, cioè tutte le cose a noi contrarie, che
   noi chiamiamo falsamente mali; perchè in verità sono beni, quando noi
   gli prendiamo dalle sue mani. Si erit malum in civitate, quod Dominus
   non fecerit? disse il Profeta Amos 3.6. E prima lo disse il Savio; Bona
   et mala, vita et mors a Deo sunt. (Eccl. 11.14) E' vero, come ho detto,
   che allorchè un uomo ti offende ingiustamente, Dio non vuole il peccato
   di colui, nè concorre alla malizia della di lui volontà; ma ben
   concorre col concorso generale all'azione materiale, colla quale quel
   tale ti percuote, ti ruba o t'ingiuria; sì che l'offesa, che tu
   patisci, certamente la vuole Dio, e dalle sue mani ti viene. Perciò il
   Signore disse a Davide, ch'egli era l'autore dell'ingiurie, che dovea
   fargli Assalonne, sino a torgli le mogli davanti a'suoi occhi; e ciò in
   castigo de'suoi peccati: Ecce ego suscitabo super te malum de domo tua,
   et tollam uxores tuas in oculis tuis, et dabo proximo tuo. (2 Reg.
   12.11) Perciò disse anche agli Ebrei, che in pena delle loro iniquità
   avrebbe mandati gli Assiri a spogliarli, e rovinarli: Assur virga
   furoris mei . . . mandabo illi ut auferat spolia, et diripiat praedam.
   (Is. 10.5) Spiega S. Agostino: Impietas eorum tamquam securis Dei facta
   est. (In Ps. 37) Dio si servì dell'iniquità degli Assiri, come d'una
   mannaja per castigare gli Ebrei. E Gesù medesimo disse a S. Pietro, che
   la sua passione, et morte, non tanto gli veniva dagli uomini, quanto
   dal suo medesimo Padre: Calicem quem dedit mihi Pater, non vis ut bibam
   illum?

   Giobbe allorchè venne il nunzio (che vogliono essere stato il demonio)
   a dirgli, che i Sabei si aveano tolte tutte le di lui robe, e gli
   aveano uccisi i figli; il Santo che rispose: Dominus dedit, Dominus
   abstulit. (Job 1.21) Non disse il Signore m'ha dati i figli, i beni, ed
   i Sabei me gli han tolti; ma il Signore me gli ha dati, ed il Signore
   gli ha tolti; perchè bene intendeva, che quella perdita era voluta da
   Dio, e perciò soggiunse: Sicut Domino placuit, ita factum est: sit
   nomen Domini benedictum. (ibid) Non bisogna dunque prendere i travagli,
   che ci avvengono, come succeduti a saco, o per sola colpa degli uomini,
   bisogna star persuaso, che quanto ci accade, tutto accade per volontà
   divina: quicquid hic accedit contra voluntatem nostram, noveris non
   accidere nisi de voluntate Dei. (D. August. in Ps. 148. Epitetto, ed
   Atone, Rosweid. l.1), felici Martiri di Gesù Cristo, posti dal Tiranno
   alla tortura, stracciati con uncini di ferro, brustoliti con torce
   ardenti, altro non diceano: Signore, si faccia in noi la tua volontà. E
   giunti al luogo del supplicio, proferirono ad alta voce: Siate
   benedetto, o Dio eterno, poichè la vostra volontà è stata in noi
   adempita in tutto.

   Narra Cesario (lib. 10, c.6) che un certo Religioso, benchè non fosse
   punto differente dagli altri nell'esterno, non però era giunto a tal
   santità, che col solo tatto delle sue vesti guariva gl'infermi. Il suo
   Superiore di ciò maravigliandosi gli disse un giorno, come mai facesse
   tali miracoli, non facendo una vita più esemplare degli altri. Quegli
   rispose, che ancor esso se ne maravigliava, e che non ne sapeva il
   perchè. Ma qual divozione voi praticate, ripigliò l'Abbate? Rispose il
   buon Religioso ch'egli niente o poco faceva, se non che aveva sempre
   avuta un gran cura di volere solo ciò, che Dio voleva, e che il Signore
   gli aveva fatta questa grazia, di tenere abbandonata la sua volontà
   totalmente in quella di Dio. La prosperità (disse) non mi solleva, nè
   l'avversità mi abbatte, perchè io prendo ogni cosa dalle mani di Dio,
   ed a questo fine tendono tutte le mie orazioni, cioè, che la sua
   volontà perfettamente in me si adempia. E di quel danno (ripigliò il
   Superiore), che l'altr'jeri ci fece quel nostro nemico in toglierci il
   nostro sostentamento, mettendo fuoco al podere dov'erano le nostre
   biade, i nostri bestiami, voi non aveste alcun risentimento? No, Padre
   mio, egli rispose; ma al contrario ne rendei grazie a Dio, come lo
   soglio fare in simili accidenti, sapendo che Dio tutto fa, o permette
   per gloria sua, e per nostro maggio bene, e con ciò vivo sempre
   contento per ogni cosa, che avviene. Ciò inteso l'Abbate, vedendo in
   quell'anima tanta uniformità alla volontà divina, non restò più
   maravigliato, che facesse sì gran miracoli.
     __________________________________________________________________

   Chi fa così, non solo si fa santo, ma gode ancora in terra una pace
   perpetua. Alfonso il grande (Panorm. in Vita) Re di Aragona, Principe
   savissimo, interogato un giorno, qual'uomo stimasse più felice in
   questo mondo? Rispose, quello il quale si abbandona nella volontà di
   Dio, e che riceve tutte le cose prospere, ed avverse dalle sue mani.
   Diligentibus Deum omnia cooperantur in bonum. (Rom 8.28) Gli amanti di
   Dio vivon sempre contenti, perchè tutto il loro piacere è di adempire
   anche nelle cose contrarie la divina volontà; onde gli stessi travagli
   si convertono loro in contenti, pensando che con accettarli dan gusto
   al loro amato Signore: Non contristabit justum quidquid ei acciderit.
   (Prov 12.21) Ed in fatti qual maggior contento può mai provare un uomo,
   che in veder adempiuto quanto egli vuole? Or quando alcuno non vuole se
   non quello, che vuole Dio, avvenendo già sempre tutto ciò, che avviene
   nel mondo (fuori del peccato) per volontà di Dio, avviene in
   conseguenza quanto esso vuole. Si narra nelle Vite de'Padri d'un
   contadino, i cui terreni rendeano maggior frutto degli altri; dimandato
   questi, come ciò accadesse, rispose, che di ciò non si maravigliassero,
   perch'egli avea sempre i tempi, come li voleva; e come? Sì, replicò,
   perchè io non voglio altro tempo, se non quello, che vuole Dio, e
   conforme io voglio quel, che Dio vuole, così egli mi dà i frutti, come
   li vogl'io. l'anime rassegnate, dice il Salviano, se sono umiliate,
   questo vogliono: se patiscono povertà, vogliono esser povere; in somma
   quanto gli avviene, tutto lo vogliono: e perciò sono in questa vita
   felici: Humiles sunt, hoc volunt; paperes sunt, paupertate delectantur;
   itaque beati dicendi sunt. Viene il freddo, il caldo, la pioggia, il
   vento, che piova, perchè così vuole Dio. Viene la povertà, la
   persecuzione, l'infermità, la morte, ed io voglio (colui dice) esser
   povero, perseguitato, infermo; voglio anche morire, perchè così vuole
   Dio.

   Questa è la bella libertà, che godono i Figli di Dio, che vale più
   delle Signorie, e di tutti i Regni della terra. Questa è la gran pace,
   che provano i Santi, la quale exuperat omnem sensum. (Phil. 4.7),
   avanza tutti i piaceri de'sensi, tutti i festini, i banchetti, gli
   onori, e tutte l'altre soddisfazioni del mondo, le quali, perchè sono
   vane, e caduche, benchè allettano il senso per quei momenti in cui si
   assagiano, nondimeno non contentano, ma affliggono lo spirito, dove sta
   il vero contento; che perciò Salomone, dopo aver goduto al sommo di tai
   diletti mondani, esclamava afflitto: Sed et hoc vanitas, et afflictio
   spiritus. (Ecclesiast. 4.16) Stultus (dice lo Spirito Santo) sicut luna
   mutatur, sapiens in sapientia manet sicut vult. . . (Eccl. 27.12) Lo
   stolto, cioè il peccatore si muta come la luna, ch'oggi cresce domani
   manca: oggi lo vedrai ridere, domani piangere: oggi mansueto, domani
   stizzato, come una tigre; e perchè? perchè la sua contezza dipende
   dalle prosperità, o avversità, che incontra, e perciò si muta, come si
   mutano le cose che gli accadono. Ma il giusto è come il sole sempre
   uguale nella sua serenità, in qualsivoglia cosa, che succede; perchè il
   suo contento è nell'uniformarsi alla divina volontà, e perciò gode una
   pace imperturbabile. Et in terra pax hominibus bonae voluntatis (Luc.
   2.14), disse l'Angelo a'Pastori. E chi mai sono quest'uomini di buona
   volontà, se non coloro, che stan sempre uniti alla volontà di Dio, ch'è
   sommamente buona, e perfetta? Voluntas Dei bona, beneplacens, et
   perfecta. Sì, perchè Dio non vuole, che'l meglio, e'l più perfetto.

   I Santi in questa terra nell'uniformarsi alla volontà divina han goduto
   un Paradiso anticipato. I Padri antichi, dice S. Doroteo, che così si
   conservavano in gran pace, con prendere ogni cosa dalle mani di Dio. S.
   Maria Madalena de'Pazzi in sentir solamente nominare Volontà di Dio, si
   sentiva consolare, che usciva fuor di se in astasi d'amore. Non
   mancheranno per altro le punture delle cose avverse a farsi sentire dal
   senso, ma tutto ciò non avverrà, che nella parte inferiore; ma nella
   superiore dello spirito regnerà la pace, e la tranquillità, stando la
   volontà unita a quella di Dio. Gaudium vestrum (disse il Redentore agli
   Apostoli) nemo tollet a vobis. Gaudium vestrum sit plenum. (Jo 16.22)
   Chi sta sempre uniformato alla divina volontà, ha un gaudio pieno, e
   perpetuo: pieno, perchè ha quanto vuole, come di sopra s'è detto:
   perpetuo, perchè un tal gaudio niuno ce lo può togliere, mentre niuno
   può impedire, che non avvenga quel, che Dio vuole.

   Il P. Giovan Taulero (appresso il P. Sangiurè Erar. to 3, e'l P.
   Nieremb. Vita Div.) narra di se stesso, che avendo egli pregato per
   molti anni il Signore a mandargli chi gli insegnasse la vera vita
   spirituale, un giorno udì una voce, che gli disse: Va alla tal Chiesa,
   ed alla porta trova un misero mendico, scalzo, e tutto lacero; lo
   saluta: Buon giorno, amico. Il povero risponde: Signor maestro, io non
   mi ricordo giammai d'aver avuto un giorno cattivo. Il Padre replicò:
   Iddio vi dia una felice vita. Ripigliò quegli; Ma io non sono stato mai
   infelice. E poi soggiunse: Udite, Padre mio, non a caso io ho detto non
   aver avuto alcun giorno cattivo, perchè quando ho fame, io lodo Dio;
   quando fa neve, o pioggia io lo benedico: se alcuno mi disprezza, mi
   scaccia, se provo altra miseria, io sempre ne do gloria al mio Dio. Ho
   detto poi, che non sono stato mai infelice, e ciò anch'è vero, poich'io
   sono avvezzo a volere tutto ciò, che vuole Dio senza reserba; perciò
   tutto quel, che m'avviene o di dolce, o di amaro, io lo ricevo dalla
   sua mano con allegrezza, come il meglio per me, e questa è la mia
   felicità.E se mai, ripigliò il Taulero, Dio vi volesse dannato, voi che
   direste? Se Dio ciò volesse (rispose il mendico), io coll'umiltà, e
   coll'amore mi abbraccierei col mio Signore, e lo terrei sì forte, che
   se egli volesse precipitarmi all'Inferno, sarebbe necessitato a venir
   meco, e così poi mi sarebbe più dolce essere con lui nell'inferno, che
   posseder senza lui tutte le delizie del cielo. Dove avete trovato voi
   Dio, disse il Padre? E quegli: Io l'ho trovato, dove ho lasciate le
   creature. Voi chi siete? E'l povero: Io sono Re. E dove sta il vostro
   Regno? Sta nell'anima mia, dove io tengo tutto ordinato, le passioni
   ubbidiscono alla ragione, e la ragione a Dio. Finalmente il Taulero gli
   domandò, che cosa l'avea condotto a tanta perfezione? E' stato
   (rispose) il silenzio, tacendo cogli uomini per parlare con Dio; e
   l'unione, che ho tenuta col mio Signore, in cui ho trovata, e trovo
   tutta la mia pace. Tale in somma fu questo povero per l'unione, ch'ebbe
   colla divina volontà; egli fu certamente nella sua povertà più ricco,
   che tutti i Monarchi della terra, e ne'suoi patimenti più felice che
   tutti i mondani colle loro delizie terrene.
     __________________________________________________________________

   Oh la gran pazzia è quella di coloro, che ripugnano alla divina
   volontà; hanno già essi da soffrire i travagli, perchè niuno mai può
   impedire, che non si eseguiscano i divini decreti. Voluntati ejus quis
   resistet? (Rom 9.19) Ed all'incontro l'han da soffrire senza frutto,
   anzi con tirarsi sopra maggiori castighi per l'altra vita, e maggior
   inquietudine in questa. Quis restitit ei, et pacem habuit? (Job 9.4)
   Gridi quanto vuole quell'infermo ne'suoi dolori, quel povero nelle sue
   miserie si lamenti di Dio, si arrabbi, bestemmi quanto gli piace, che
   ne caverà, se non far doppio il suo male? Quid quaeris homuncio
   quaerendo bona? (dice S. Agostino) quare unum bonum, in quo sunt omnia
   bona. Che vai cercando, omicciuolo, fuori del tuo Dio? trova Dio,
   unisciti, stringiti colla sua volontà, e viverai sempre felice in
   questa, e nell'altra vita.

   E che altro in somma vuole il nostro Dio, se non il nostro bene? Chi
   mai possiamo trovare, che ci ami più di Dio? Altra non è la sua
   volontà, non solo che niuno si perda, ma che tutti si salvino, e si
   facciano santi. Nolens aliquos perire, sed omnes ad poenitentiam
   reverti. (2 Petr. 3.9) Voluntas Dei sanctificatio vestra. (1 Thess.
   4.3) Iddio nel nostro bene ha collocata la sua gloria, poichè essendo
   egli per sua natura bontà infinita, come dice S. Leone, Deus cujus
   natura bonitas; e la bontà desiderando per sua natura di diffondersi,
   Iddio ha un sommo desiderio di far participi l'anime de'suoi beni, e
   della sua felicità. E se ci manda tribulazioni in questa vita, tutte
   sono per nostro bene. Omnia cooperantur in bonum. (ad Rom. 8.28) Ancora
   i castighi, come disse la santa Giuditta, non ci vengono da Dio per la
   nostra rovina, ma affinchè ci emendiamo, e salviamo: Ad emendationem,
   non ad perditionem nostram evenisse credamus. (Jud. 8.17) Il Signore
   affin di salvarci da'mali eterni, ne circonda colla sua buona volontà.
   Domine ut scuto bonae voluntatis tuae coronasti nos. (Ps 5.13) Egli non
   solamente desidera, ma è sollecito della nostra salute. Deus solicitus
   est mei. (Ps 39.18) E qual cosa ha donato il suo medesimo Figlio? Qui
   proprio Filio suo non pepercit, sed pro nobis omnibus tradidit illum;
   quomodo non etiam cum illo omnia nobis donavit? (Rom 8.32) Con questa
   confidenza dunque dobbiamo abbandonarci nelle divine disposizioni, che
   tutte sono per nostro bene. Diciamo sempre in ogni cosa, che ci
   avviene: In pace in idipsum dormiam, et requiescam, quoniam tu, Domine,
   singulariter in spe constituisti me. (Ps 4) Mettiamci pure tutti in
   mano sua, perch'egli certamente avrà cura di noi: Omnem sollicitudinem
   vestram projicientes in eum, quoniam ipsi cura est de vobis. (1 Petr.
   5.7) Pensiamo poi a Dio, ad adempire la sua volontà, ch'egli penserà a
   noi, ed al nostro bene. Figlia (disse il Signore a S. Caterina di
   Siena) pensa tu a me, ed io penserò sempre a te. Diciamo sovente colla
   sacra Sposa: Dilectus meus mihi, et ego illi. (Cant. 2.16) l'amato mio
   pensa al mio bene, io non voglio pensare ad altro, che a dargli gusto,
   e ad uniformarmi in tutto a'suoi santi voleri. Dicea il santo Abbate
   Nilo, che non dobbiamo già noi pregare il Signore, che faccia succedere
   quello, che noi vogliamo, ma che si adempisca in noi la sua volontà. E
   quando poi ci accadono le cose avverse, accettiamole tutte dalle divine
   mani, non solo con pazienzia, ma con allegrezza, ad esempio degli
   Apostoli, che ibant gaudentes a conspectu concilii, quoniam digni
   habiti sunt pro nomine Jesu contumeliam pati. (Act 5.41) E qual maggior
   contento d'un'anima, che soffrendo qualche travaglio, sa, che col
   soffrirlo di buona voglia, dà il maggior gusto a Dio, che possa dargli!
   Dicono i Maestri di spirito, che sebbene gradisce Iddio il desiderio,
   che hanno alcune anime di patire per dargli gusto, più nondimeno gli
   piace l'uniformità di quelle, che non vogliono nè godere, nè patire; ma
   tutte rassegnate nel suo santo volere altro non desiderano, che di
   adempiere quel ch'egli vuole.

   Se vuoi dunque, anima divota, piacere a Dio, e vivere in questa terra
   una vita contenta, unisciti sempre, ed in tutto alla divina volontà.
   Pensa, che tutti i peccati della tua vita sconcertata, ed amara ch'hai
   fatta, son succeduti, perchè ti sei scostata dalla volontà di Dio.
   Abbracciati da oggi avanti col divino beneplacito; e di sempre in tutto
   ciò, che ti accade: Ita Pater, quoniam sic fuit placitum ante te.
   (Matt. 11.16) Così, Signore, sia fatto, perchè così è piaciuto a voi.
   Quando ti senti turbata da qualche avvienimento avverso, pensa che
   quello è venuto da Dio; onde subito dì, Così vuole Dio, e mettiti in
   pace. Obmutui, et non aperui os meum, quoniam tu fecisti. (Ps 38)
   Signore, giacchè voi l'avete fatto io non parlo, e l'accetto. A questo
   intento bisogna, che indrizzi tutti i tuoi pensieri, e le tue orazioni,
   cioè a procurare, e pregare sempre Dio, nella meditazione, nella
   Comunione, nella visita al Ss. Sacramento, che ti faccia adempire la
   sua volontà. E tu offerisciti sempre, dicendo: Mio Dio, eccomi, fanne
   di me, e di tuute le cose mie quel che vuoi. Questo era l'esercizio
   continuo di S. Teresa; almeno cinquanta volte il giorno la Santa si
   offeriva al Signore, acciocchè acesse di lei disposto, come gli fosse
   piaciuto.

   Oh beato te, mio lettore, se farai sempre così! ti farai certamento
   santo; e farai una vita contenta, ed una morte più felice. Quando
   alcuno passa all'altra vita, tutta la speranza, che si concepisce della
   sua salvazione, si scorge dall'intendere, se quegli è morto rassegnato,
   o no. Se tu. come avrai abbracciato in vita tutte le cose venute da
   Dio, così anche abbraccierai la morte per adempire la sua divina
   volontà, certamente ti salverai, e morirai da santo. Abbandoniamoci
   dunque in tutto al beneplacito di quel Signore, ch'essendo
   sapientissimo, poichè ha data la vita per nostro amore, vuol anche il
   meglio per noi. Siam pur sicuri, e persuasi, dice S. Basilio, che senza
   comparazione meglio procura Dio il nostro bene, di ciò, che noi
   possiamo mai fare, e desiderare.
     __________________________________________________________________

   Ma veniamo a vedere intorno alla pratica in quali cose abbiamo da
   uniformarci alla volontà di Dio. Per 1. dobbiamo uniformarci nelle cose
   naturali, che avvengono fuor di noi, come quando fa gran caldo, gran
   freddo, pioggia, carestia, pestilenza, e simili. Guardiamci di dire:
   Che caldo insopportabile! che freddo orribile! che disgrazia! che mala
   forte! che tempo infelice! od altri termini, che dimostrino ripugnanza
   alla volontà di Dio. Noi dobbiamo volere ogni cosa, com'ella è, perchè
   Dio è quegli, che dispone tutto. S. Francesco Borgia, andando una notte
   ad una casa della Compagnia, mentre fioccava, bussò più volte, ma
   perchè i Padri dormivano, non gli fu aperto. Fatto giorno, molto si
   rammaricarono quelli d'averlo fatto aspettare così allo scoperto; ma il
   Santo disse di aver ricevuta in quel tempo una gran consolazione, in
   pensare, che Dio era quegli, che gli gittava addosso quei fiocchi di
   neve.

   Per 2. dobbiamo uniformarci elle cose, che avvengono dentro di noi,
   come nel patir fame, sete, povertà, desolazioni, disonori. In tutto
   dobbiamo dir sempre: Signore fate e disfate voi, io son contento:
   voglio solo quel, che volete voi. E così anche dice il P. Rodriguez,
   che dobbiamo rispondere per quali finti casi, che il demonio ci mette
   alle volte in mente, affin di farci cadere in qualche cattivo consenso,
   o almeno per inquietarci. Se il tale ti dicesse la tal parola, se ti
   facesse la tale azione, che diresti? che faresti? Rispondiamo sempre:
   Direi, e farei quel che vuole Dio. E così ci libereremo da ogni
   difetto, e molestia.

   Per 3. Se abbiamo qualche difetto naturale, d'anima o di corpo, mala
   memoria, ingegno tardo, poca abilità, membro storpio, salute debole,
   non ce ne lamentiamo. Che merito avevamo noi, e qual obbligo avea Dio
   di darci una mente più sublime, un corpo meglio fatto? non poteva egli
   crearci brutti? non lasciarci nel nostro niente? Chi mai riceve qualche
   dono, e va cercando patti? Ringraziamolo dunque di ciò, che per sua
   mera bontà ci ha donato, e contentiamoci del come ci ha fatti. Chi sa,
   se avendo noi maggior talento, sanità più forte, viso più grazioso, ci
   avevamo a perdere? A quanti il lor talento, e scienza è stata occasione
   di perdersi coll'invanirsene, e dispregiare gli altri; nel quale
   pericolo sono più facilmente coloro, che avanzano gli altri nelle
   scienze, e ne'talenti? A quanti altri la bellezza, o la fortezza del
   corpo, è stata occasione di precipitare in mille scelleraggini? Ed
   all'incontro quanti altri per esser poveri, o infermi, o deformi di
   fattezze, si son fatti santi, e salvati? che se fossero stati ricchi,
   sani, o belli d'aspetto, si sarebbon dannati. E così contentiamoci di
   quel, che Dio ci ha dato. Porro unum est necessarium (Luc 10.42) Non è
   necessaria la bellezza, non la sanità, non l'ingegno acuto; solo il
   salvarci è necessario.

   Per 4. bisogna, che specialmente stiamo rassegnati nelle infermità
   corporali, e bisogna, che l'abbracciamo volentieri, ed in quel modo, e
   per quel tempo, che vuole Dio. Dobbiamo sibbene adoperarvi i rimedi
   ordinari, perchè così vuole ancora il Signore, ma se quelli non
   giovano, uniamoci colla volontà di Dio, che ci gioverà molto più della
   sanità. Signore, diciamo allora, io non voglio guarire, nè stare
   infermo, voglio solo quel che volete voi. Certamente è maggior virtù
   nelle malattie il non lamentarsi de'dolori; ma allorchè questi
   fortemente ci affliggono, non è difetto il palesarli agli amici, ed
   anche il pregare il Signore, che ce ne liberi. Intendo ne'dolori
   grandi, poichè all'incontro molto difettano in ciò alcuni altri, che ad
   ogni semplice dolore, o fastidio vorrebbero, che tutto il mondo venisse
   a compatirli, ed a pianger loro d'intorno. Del resto anche Gesù Cristo,
   vedendosi vicino alla sua amarissima passione, palesò la sua pena
   a'discepoli: Tristis est anima mea usque ad mortem. (Mat. 26.38) e
   pregò l'eterno suo Padre a liberarnelo; Pater mi, si possibilie est,
   transeat a me calix iste. (ibid 39) Ma Gesù stesso c'insegnò quel che
   dobbiamo fare dopo simili preghiere, cioè rassegnarci subito nella
   divina volontà, col soggiungere: Verumtamen, non sicut ego volo, sed
   sicut tu.

   Quale sciocchezza è poi quella coloro, che dicono desiderar la salute,
   non bià per patire, ma per maggiormente servire il Signore, in osservar
   le regole, servir la comunità, andar alla Chiesa, far la Comunione, far
   penitenza, studiare, impiegarsi nella salute dell'anime confessando,
   predicando? Ma io dimando, divoto mio, dimmi, perchè tu desideri di far
   queste cose? per dar gusto a Dio? E che vai cercando, quando sei certo,
   che il gusto di Dio non è, che facci orazione, Comunioni, penitenze,
   studi, o prediche, ma che soffri con pazienza, quell'infermità, e quei
   dolori, che ti manda? Unisci allora i tuoi dolori con quelli di Gesù
   Cristo. Ma mi dispiace, che stando così infermo sono inutile, e di pese
   alla comunità, alla casa. Ma conforme voi vi rassegnate alla volontà di
   Dio, così dovete credere, che i vostri Superiori anch'essi si
   rassegnino, vedendo che voi non per vostra pigrizia, ma per voler di
   Dio apportiate questo peso alla casa. Eh che questi desideri, e
   lamenti, non nascono dall'amore di Dio, ma dall'amor proprio che va
   cercando pretesti per allontanarti dalla volontà di Dio. Vogliamo dar
   gusto a Dio? Diciamo allora, che ci vediamo confinati in un letto,
   diciamo al Signore questa sola parola, fiat voluntas tua; e questa
   replichiamo sempre cento, e mille volte, che con questa sola daremmo
   più gusto a Dio, che non gli daressimo con tutte le mortificazioni, e
   divozioni, che possiamo fare. Non ci è meglior modo di servire a Dio,
   che abbracciando allegramente la sua volontà. Il V. P. M. Avila
   (Epist.2) scrisse ad un Sacerdote infermo: Amico non stare a fare il
   conto di quel, che faresti essendo sano, ma contentati di stare infermo
   per quanto a Dio piacerà. Se tu cerchi la volontà di Dio, che cosa più
   t'importa lo istar sano, che infermo? E certamente ben disse ciò,
   perchè Dio non viene già glorificato dalle opere nostre, ma dalla
   nostra rassegnazione, e conformità al suo Santo volere. Perciò diceva
   ancora S. Francesco di Sales, che si serve più Dio col patire, che
   coll'operare.

   Molte volte ci mancheranno i medici, le medicine, o pure il medico non
   giungerà a conoscere la nostra infermità, ed in ciò anche bisogna, che
   ci uniformiamo alla divina volontà, la quale ciò dispone per nostro
   bene. Si arra d'un uomo divoto di S. Tommaso Cantuariense (l. 5, c. 1)
   ch'essendo infermo andò al sepolcro del Santo per ottenere la sanità.
   Ritornò sano alla Patria, ma poi disse fra se: mae l'infermità più mi
   giovasse a salvarmi, questa sanità che mi serve? Con questo pensiero
   ritornò al sepolcro, e pregò il Santo, che chiedesse a Dio quello, che
   gli era più espediente per la salute eterna, e fatto ciò ricadde
   nell'infermità, ed egli se ne stette tutto ciò contento, tenendo per
   fermo, che Dio così disponeva per suo bene. Narra il Surio similmente,
   che un cieco ricevè la vista per intercessione di S. Bedasto Vescovo;
   ma dopo fece orazione, che se quella vista non era espediente per
   l'anima sua, tornasse ad esser cieco, ed avendo orato, rimase cieco,
   come prima. Allorchè dunque stiamo infermi, il meglio è che non
   cerchiamo nè l'infermità, nè la sanità, ma ci abbandoniamo nella
   volontà di Dio, acciò disponga di noi come li piace. Ma se vogliamo
   cercar la sanità, domandiamola almeno sempre con rassegnazione, e con
   condizione, se la sanità del corpo è conveniente alla salute
   dell'anima: altrimenti una tal preghiera sarà difettosa, nè sarà
   esaudita, poichè il Signore non esaudisce tali sorte di preghiere non
   rassegnate.

   Il tempo dell'infermità io lo chiamo pietra di paragone degli spiriti,
   perchè in quello si scopre di qual carato è la virtù, che possiede
   un'anima. Se quella non s'inquieta, non si lamenta, non cerca, ma
   ubbidisce a'medici, a'Superiori, e se ne sta tranquilla, tutta
   rassegnata nella divina volontà, è segno, che in lei vi è fondo di
   virtù. Ma che dee dirsi poi d'un infermo, che si lamenta, e dice ch'è
   poco assistito dagli altri? che le sue pene sono insopportabili? che
   non trova rimedio, che gli giovi? che il medico è ignorante; e talvolta
   si lagna ancora con Dio, che troppo calchi la mano? Racconta S.
   Bonaventura nella vita di S. Francesco (cap. 14) che stando il Santo
   travagliato straordinariamente da dolori, uno de'suoi Religiosi troppo
   semplice gli disse: Padre, pregate Dio, che vi tratti un poco più
   dolce, perchè pare, che calchi troppo la mano. Ciò udendo S. Francesco,
   diede un grido, e gli rispose: Sentite: s'io non sapesse, che ciò, che
   dite, nasce da semplicità, non vorrei più vedervi, avendo voi ardito di
   riprendere i giudizi di Dio. E ciò detto, benchè molto debole, ed
   estenuato dal male, si buttò dal letto in terra, e baciandola, disse:
   Signore, io vi ringrazio di tutti i dolori, che mi mandate. Vi supplico
   a mandarmene più, e così vi piace. Il mio gusto è, che voi mi
   affliggiate, nè mi risparmiate punto, perchè l'adempimento della vostra
   volontà è la maggior consolazione, che posso ricevere in questa vita.
     __________________________________________________________________

   A ciò bisogna anche ridurre la perdita, che tal volta noi soffriamo
   delle persone utili al nostro profitto, o temporale, o spirituale.
   l'anime divote spesso fanno gran difetti circa questo punto, non
   rassegnandosi alle divine disposizioni. La nostra santificazione non ci
   ha da venire da'Padri spirituali, ma da Dio. Vuol'egli già, che noi ci
   vagliamo de'Direttori per la guida dello spirito, quando ce li dà; ma
   quando ce li toglie, vuole che ce ne contentiamo, ed accresciamo la
   confidenza nella sua bontà, dicendo allora: Signore, voi me l'avete
   dato questo ajuto, ora me l'avete tolto, sia sempre fatta la vostra
   volontà; ma ora supplite voi, ed insegnatemi quel, che debbo fare per
   servirvi. E così similmente dobbiamo accettare dalle mani di Dio tutte
   l'altre croci, che ci manda. Ma tanti travagli, dite voi, sono
   castighi. Ma rispondo io, i castighi, che Dio manda in questa vita, non
   sono grazie e benefici? Se l'abbiamo offeso, dobbiamo soddisfare la
   divina giustizia in qualche modo, o in questa, o nell'altra vita.
   Perciò dobbiamo dir tutti con S. Agostino: Hic ure, hic seca, hic non
   parcas, ut in aeternum parcas: e col S. Giobbe; Haec sit mihi
   consolatio, ut affligens me dolore non parcas. (6.10) Dee pur
   consolarsi, chi s'ha meritato l'Inferno, in vedere, che Dio qui lo
   castiga, poichè ciò dee molto animarlo a sperare, che Dio voglia
   liberarlo dal castigo eterno. Diciamo dunque ne'castighi di Dio ciò,
   che diceva il Sacerdote Eli: Dominus est, quod bonum est in oculis
   suis, faciat. (Lib 2 Reg. 3.18)

   Di più obbiamo star rassegnati nelle desolazioni di spirito. E' solito
   il Signore, quando un'anima si dà alla vita spirituale, di abbondarla
   di consolatiozioni, affin di slattarla da'gusti del mondo; ma poi
   quando la vede più fermata nello spirito, ritira la sua mano, per
   provare il di lei amore, e vedere se lo serve, ed ama senza paga qui in
   terra di gusti sensibili. Mentre si vive (dicea S. S. Teresa), non
   consiste il gaudagno in procurare di godere più Dio, ma in fare la sua
   volontà. Ed in altro luogo: Non consiste l'amore di Dio in tenerezze,
   ma in servire con fortezza, ed umiltà. Ed altrove: Con aridità, e
   tentazioni fa pruova il Signore de'suoi amanti. Ringrazi dunque il
   Signore l'anima, quando si vede accarezzata con dolcezzo, ma non si
   deve affliggere con impazienze, quando si vede lasciata in desolazione.
   Bisogna molto avvertir questo punto, perchè alcune anime sciocche
   vedendosi aride, si pensano, che Dio l'abbia abbandonate, o pure, che
   non faccia per sees la vita spirituale; e così lasciano l'orazione, e
   perdono quanto han fatto. Non v'è più bel tempo di esercitare la nostra
   rassegnazione alla volontà di Dio, che il tempo dell'aridità. Io non
   dico, che voi non proviate pena in vedervi lasciata dalla presenza
   sensibile del vostro Dio; non più sensirsi una tal pena; nè può l'anima
   non lagnarsene, quando lo stesso nostro Redentore se ne lagnò sulla
   croce: Deus meus, ut quid dereliquisti me? (Matt. 27.46) Ma nella sua
   pena dee sempre tutta rassegnarsi nella volontà del suo Signore. Tutti
   i Santi hanno patite queste desolazioni, ed abbandoni di spirito. Che
   durezza di cuore (dicea S. Bernardo) è quella che provo; non gusto più
   della lezione, non mi piace più il meditare, non più l'orare! Per lo
   più i Santi sono stati in aridità, non già in consolazioni sensibili.
   Queste il Signore non le concede, se non di rado, ed agli spiriti forse
   più deboli, acciò non arrestino nel cammino spirituale, le delizie, che
   son di premio, ce le prepara in Paradiso. Questa terra è luogo di
   merito, ove si merita col patire, il cielo è luogo della mercede, e del
   godere. Perciò in questa terra, non il fervore sensibile col godere, ma
   il ervore dello spirito col patire è quello, che han desiderato, e
   cercato i Santi. Diceva il V. Giovanni Avila (Audi fil. c. 26): Oh
   quanto è meglio stare in aridità, e tentazioni colla volontà di Dio,
   che in contemplazione senza di quella!

   Ma dirai: S'io sapessi, che questa desolazione viene da Dio, mi starei
   contento; ma quel che mi affligge, e m'inquieta, è il timore, che venga
   per colpa mia, e per castigo della mia tepidezza. Bene; togli dunque la
   tepidezza, ed usa più diligenza. Ma forse perchè stai in oscurità, vuoi
   perciò inquietarti, perciò lasciare l'orazione, e così far doppio il
   tuo male? Venga l'aridità per tuo castigo, come dici. Ma questo
   castigo, non te lo manda Dio? Accettalo dunque in castigo, a te ben
   degno, e stringiti colla divina volontà. Non dici tu, che ti meriti
   l'Inferno? ed ora perchè ti lamenti? forse tu meriti, che Dio ti
   consoli? Eh via contentati del come Dio ti tratta; prosiegui
   l'orazione, e'l cammino intrapreso, e terni da oggi avanti, che i tuoi
   lamenti vengano da poca umiltà, e da poca rassegnazione alla volontà di
   Dio. Quando un'anima va all'orazione, non può cavarne maggior profitto,
   che unirsi alla volontà divina; onde rassegnati, e dì: Signore, io
   accetto questa pena dalle vostre mani, e l'accetto per quanto a voi
   piace; se volete ch'io stia così afflitto per tutta l'eternità io son
   contento. E così quell'orazione benchè penosa to gioverà più d'ogni più
   dolce consolazione.

   Ma bisogna pensare, che non sempre l'aridità è castigo, ma alle volte
   disposizione di Dio per nostro maggior profitto, e per conservarci in
   umiltà. Acciocchè S. Paolo non s'invanisse de'doni ricevuti, il Signore
   permettea, che fosse tormentato da tentazioni impure. Ne magnitudo
   revelationum extollat me, datus est mihi stimulus carnis meae, Angelus
   Satanae, qui me colaphizet. (2 Cor. 12.7) Chi fa orazione con dolcezze,
   non fa gran cosa. Est amicus socius mensae, et non permanebit in die
   necessitatis. (Eccl. 6.10) Voi non terrete per vero amico, chi solo vi
   accompagna nella vostra mensa, ma chi vi assiste ne'travagli, e senza
   suo utile. Quando Dio manda oscurità, e desolazione, allora prova i
   veri suoi amici. Palladio pativa gran tedio nell'orazione, andò a
   trovare S. Macario, e quegli gli disse: Quando il pensiero ti dice, che
   lasci l'orazione, rispondigli: Io per amor di Gesù Cristo mi contento
   di star qui a custodire le mura di questa cella. Questa dunque è la
   risposta, quando ti senti tentato a lasciar l'orazione; perchè ti pare
   di perdervi il tempo, dì allora: Io sto qui per dar gusto a Dio. Dicea
   S. Francesco di Sales, che se nell'orazione altro non facessimo, che
   discacciare distrazioni, e tentazioni, pure l'orazione è ben fatta.
   Anzi dice il Taulero, che a chi persevera nell'orazione coll'aridità,
   Dio farà una grazia maggiore, che se avesse orato molto con molta
   divizione sensibile. Narra il P. Rodriguez d'un certo, il quale dicea,
   che in quaranta anni d'orazione non avea mai provata alcuna
   consolazione, ma che ne'giorni che la facea, si sentiva forte nelle
   virtù; quando all'incontro la lasciava, in quel giorno provava una tal
   debolezza, che lo faceva inetto ad ogni cosa di buona. Dicono S.
   Bonaventura e'l Gersone, che molti servono più Dio col non avere il
   raccoglimento desiderato, che se l'avessero, perchè così vivono più
   diligenti, e più umiliati; altrimenti forse s'invanirebbero, e
   sarebbero più tepidi, pensando d'aver già trovato ciò, che cercavano. E
   quel, che dicesi dell'aridità, dicesi ancora delle tentazioni. Dobbiamo
   noi procurare di schivar le tentazioni; ma se vuole Dio, o permette,
   che noi siamo tentati contro la fede, contro la purità, o contro altra
   virtù, non dobbiamo lamentarci, ma anche in ciò rassegnarci al divino
   volere. A S. Paolo che pregava d'esser liberato dalla tentazione
   d'impurità, rispose il Signore: sufficit tibi gratia mea. E così anche
   noi, se vediamo, che Dio non ci esaudisce in esimerci da qualche
   tentazione molesta, diciamo: Signore, fate voi, e permettete quel che
   vi piace, mi basta la vostra grazia; ma assistetemi, acciò non la perda
   mai. Non le tentazioni, ma il consenso alla tentazione, ci fa perdere
   la divina grazia. Le tentazioni quando le discacciamo, ci mantengono
   più umili, ci acquistano più meriti, ci fan ricorrere più spesso a Dio,
   e così ci conservano più lontani dall'offenderlo, e più ci uniscono al
   suo santo amore.

   Finalmente bisogna, che ci uniamo colla volontà di Dio circa il punto
   della nostra morte, e per quel tempo, ed in quel modo, che Dio la
   manderà. S. Geltrude (l. 1. Vita c. 11) salendo un giorno una collina,
   sdrucciolò, e cadde in una valle. Le dimandarono poi le compagne, se
   avesse avuto paura di morire senza Sagramenti? Rispose la Santa: Io
   desidero molto di morire coi Sagramenti, ma fo più conto della volontà
   di Dio, perchè tengo la miglior disposizione, che possa aversi a ben
   morire, sia di sottoporsi a ciò, che Dio vorrà; perciò io desidero
   qualunque morte, che piacerà di darmi al mio Signore. Narra S. Gregorio
   ne'suoi Dialoghi (l. 3. c.37), che i Vandali avendo condannato a morire
   un certo Sacerdote chiamato Santolo, gli diedero poi facoltà di
   scegliersi qual sorta di morte volesse; il santo uomo ricusò di
   eleggere, ma disse: Io sono nelle mani di Dio, e riceverò la morte,
   ch'egli permetterà, che voi mi facciate soffrire, nè io voglio altra,
   che quella. Quest'atto piacque tanto al Signore, che avendo quei
   barbari determinato di farli tagliar la testa, fè arrestare il braccio
   del carnefice, e con tal miracolo quelli si piegarono a concedergli la
   vita. Circa dunque il modo, quella per noi dobbiamo stimate la miglior
   morte, che Dio ci avrà determinata. Savateci Signore (diciamo sempre,
   allorchè pensiamo alla nostra morte), e poi fateci morire, come a voi
   piace.

   Così ancora dobbiamo uniformarci al quando del nostra morte. Cos'è
   questa terra, se non una carcere dove stiamo a patire, ed in pericolo
   di perdere Dio ogni momento? Questo facea gridare a Davide: Educ de
   custodia animam meam. (Ps. 141.8) Questo timore facea sospirare la
   morte a S. Teresa, la quale sonando l'orologio, tutta si consolava,
   pensanso, ch'era passata un'ora della sua vita, un'ora di pericolo di
   perdere Dio. Diceva il P. M. Avila, che ognuno il quale si trovasse con
   mediocre disposizione, dee desiderar la morte per ragion del pericolo,
   in che si vive di perder la divina grazia. Che cosa più cara, e più
   desiderabile, che con una morte assicurarci di non potere più perdere
   la grazia del nostro Dio? Ma io, tu dici, non ho fatto niente ancora,
   niente ho acquistato per l'anima. Ma se Dio vuole, che ora termini la
   vata, che faresti appresso, se viveresti contro la volontà di Dio? E
   chi sa se allora faresti quella morte, che ora puoi sperare di fare?
   Chi sa se mutando volontà, caderesti in altri peccati, e ti danneresti?
   E poi s'altro non fosse, vivendo non puoi vivere senza peccati, almeno
   leggieri. Cur (dunque asclamava S. Bernardo) cur vitam desideramus, in
   qua quanto amplius vivimus, tanto plus peccamus? (Med. c.8) Ed è certo,
   che più dispiace a Dio un solo peccato veniale, che non gli piacciono
   tutte le opere sante, che noi possiamo fare.

   Dico di più, chi poco desidera il Paradiso, dà segno di poco amore a
   Dio. Chi ama, desidera la presenza dell'amato; ma noi non possiamo
   vedere Dio, se non lasciamo la terra; e perciò tutti i Santi han
   sospirata la morte, per andare a vedere il loro amato Signore. Così
   sospirava S. Agostino. Eja moriar, ut te videam. Così S. Paolo:
   Desiderium habens dissolvi, et esse cum Cristo (ad Philip. 1.23) Così
   Davide: Quando veniam et apparebo ante faciem Dei? (Psal. 41.3) E così
   tutte l'anime innamorate di Dio. Narra un Autore (Flores Enrel. Graul.
   4. c. 68) che andando un giorno un Cavaliere a caccia in una selva, udì
   un uomo, che dolcemente cantava; s'inoltra, e trova un povero lebbroso
   mezzo fracido; gli dimanda s'egli era, che cantava? Sì (rispose
   quegli), io sono, signore, quello, che cantava. E come mai puoi
   cantare, e star contento con tanti dolori, che ti van togliendo la
   vita? Rispose il lebbroso: Fra Dio, Signor mio, e me non v'è altra cosa
   di mezzo, che questo muro di fango, che è questo mio corpo; tolto via
   questo impedimento, anderò a godere il mio Dio. E vedendo io, che ogni
   giorno mi si va disfacendo a pezzi, mi rallegro, e canto.

   Per ultimo anche ne' gradi di grazia, e di gloria bisogna, che noi ci
   uniformiamo al divino volere: dobbiamo sibbene stimare le cose di
   gloria di Dio, ma più la sua volontà: dobbiamo desiderare d'amarlo più
   de'Serafini, ma non dobbiamo poi volere altro grado d'amore, se non
   quello, che il Signore ha daterminato di donarci. Dice il P. M. Avila
   (Audi filia c.12): Io non credo, che vi sia stato Santo, che non abbia
   desiderato d'esser migliore di quello, ch'era; ma ciò non togliea loro
   la pace, perchè non lo desideravano per propria cupidità, ma per Dio,
   della cui distribuzione si tenevano contenti, benchè avesse dato loro
   meno: stimando per vero amore più il contentarsi di quel che Dio dava
   loro, che'l desiderare di aver molto. Il che viene a dire, come spiega
   il P. Rodriguez (trat. 8. c. 30), che sebbene dobbiamo noi esser
   diligenti nel procurar la perfezione per quanto possiamo, affinchè non
   ci serva di scusa la propria tepidezza, e pigrizia, come fanno alcuni
   con dire: Dio me l'a da dare: io non posso più, che tanto; nondimeno
   quando poi manchiamo, non dobbiamo perder la pace, e la conformità alla
   volontà di Dio in aver permesso il nostro difetto, nè perderci d'animo;
   alziamoci subito allora da quello: umiliandoci col pentimento, e
   cercando maggior ajuto dal Signore, proseguiamo il cammino. Così
   parimente, ancorchè ben possiamo desiderare di giunger in cielo al coro
   de'Serafini, più gloria a Dio, e per maggiormente amarlo; dobbiamo noi
   però rassegnarci al suo santo volere, contentandoci di quel grado, che
   si degnerà di darci per sua misericordia.

   Sarebbe poi un difetto troppo notabile il desiderare di aver doni di
   orazione sovranaturale, e precisamente d'estasi, visioni, e
   rivelazioni; che anzi dicono i maestri di spirito, che quelle anime, le
   quali son favorite da Dio di simili grazie, debbono pregarlo a
   privarnele, acciocchè l'amino per via di pura fede, ch'è la via più
   sicura. Molti sono giunti alla perfezione senza queste grazie
   sovranaturali, le sole virtù son quelle che sollevano l'anime alla
   santità, e principalmente l'uniformità alla volontà di Dio. E se Dio
   non vuole innalzarci a grado sublime di perfezione, e di gloria,
   conformiamoci in tutto al suo santo volere, pregandolo che ci salvi
   almeno per la sua misericordia. E facendo così, non sarà poca la
   mercede, che per la sua bontà ci donera il nostro buon Signore, il
   quale ama sopra tutto le anime rassegnate.
     __________________________________________________________________

   In somma dobbiamo mirar tutte le cose, che ci accadono, e ci avranno da
   accadere, come procedenti dalle divine mani. E tutte le nostre azioni
   dobbiamo indrizzarle a questo solo fine, di far la volontà di Dio, e
   farle solo perchè Iddio le vuole. E per andare in ciò più sicuri,
   bisogna, che dipendiamo dalla guida de' nostri Superiori in quanto
   all'esterno, e da' Direttori in quanto all' interno, per intender da
   essi ciò che vuole Dio da noi; avendo gran fede alle parole di Gesù
   Cristo, che ci ha detto, Qui vos audit, me audit. (Luc. 10. 16) E sopra
   tutto attendiamo a servire Dio per quella via, per cui vuole Dio esser
   da noi servito. Dico ciò, affinchè evitiamo l'inganno di taluno, che
   perde il tempo a pascersi col dire: Se stassi in un deserto, s'entrassi
   in un Monastero, se andassi in altro luogo fuori di questa casa,
   lontano da questi parenti o compagni, mi farei santo, farei le tali
   penitenze, farei tanta orazione. Dice, farei, farei; ma frattanto,
   soffrendo di mala volgia quella croce, che Dio gli manda, in somma non
   camminando per quella via, che vuole Dio, non si fa santo, anzi va di
   male in peggio. Questi desideri alle volte son tentazioni del demonio,
   poichè non saranno secondo la volontà di Dio, onde bisogna
   discacciarli, ed animarci a servire il Signore per quella sola strada,
   che egli ci ha eletta. Facendo la sua volontà, certamente ci faremo
   santi in ogni stato dove il Signore ci pone. Vogliamo dunque sempre
   solo quel che vuole Dio, che facendo così, egli ci stringerà al suo
   cuore; ed a tal fine facciamoci familiari alcuni passi della Scritura,
   che c'invitano ad unirci sempre più colla divina volontà. Domine, quid
   me vis facere? Dio mio, ditemi, che volete da me, ch'io tutto tutto
   voglio farlo? Tuus sum ego, salvum me fac. (Ps. 18.94) Io non sono più
   mio; son vostro, o mio Signore, fatene di me quel che volete voi.
   Quando specialmente ci avviene qualche accersità più pesante, morte di
   parenti, perdita di bene, e simili: Ita Pater (diciamo sempre), ita
   Pater, quoniam sic fuit placitum ante te. (Matt. 11.26) Sì Dio mio, e
   Padre mio, così sia fatto, perchè così è piacuto a voi. Sopra tutto ci
   sia cara l'orazione insegnataci da Gesù Cristo: Fiat voluntas tua sicut
   in caelo, et in terra. Disse il Signore a S. Caterina da Genova, che
   sempre chè dicesse il Pater noster, particolarmente sifermasse su
   queste parole, pregando, che la di lui santa volontà si adempisse in
   essa, colla stessa perfezione, con cui la fanno i Santi in cielo.
   Facciamo così ancora noi, e ci faremo certamento santi.

   Sia sempre amata, e lodata la divina volontà, e la B. Vergine Maria
   immacolata.
     __________________________________________________________________

                                    Indexes
     __________________________________________________________________

Index of Scripture References

   1 Samuel

   [1]3:18   [2]15:22

   2 Samuel

   [3]12:11

   Job

   [4]1:21   [5]1:21   [6]6:10   [7]9:4

   Psalms

   [8]4:9   [9]5:13   [10]37   [11]38:10   [12]39:18   [13]41:3
   [14]56:8   [15]107:1   [16]118:94   [17]141:8   [18]142:10   [19]148

   Proverbs

   [20]12:21   [21]23:26

   Ecclesiastes

   [22]4:16

   Song of Solomon

   [23]2:16

   Isaiah

   [24]10:5   [25]45:7

   Amos

   [26]3:6

   Matthew

   [27]6:10   [28]11:16   [29]11:26   [30]12:50   [31]26:38   [32]26:39
   [33]27:46

   Luke

   [34]2:14   [35]10:16   [36]10:42

   John

   [37]6:38   [38]14:31   [39]16:22   [40]16:24

   Acts

   [41]5:41   [42]9:6   [43]9:15   [44]13:22

   Romans

   [45]8:28   [46]8:28   [47]8:32   [48]9:19

   2 Corinthians

   [49]12:7

   Philippians

   [50]1:23   [51]4:7

   Colossians

   [52]3:14

   1 Thessalonians

   [53]4:3

   Hebrews

   [54]10:5

   1 Peter

   [55]5:7

   2 Peter

   [56]3:9

   Judith

   [57]8:27

   Sirach

   [58]6:10   [59]11:14   [60]27:12
     __________________________________________________________________

Index of Latin Words and Phrases

     * Ad emendationem, non ad perditionem nostram evenisse credamus. :
       [61]1
     * Assur virga furoris mei . . . mandabo illi ut auferat spolia, et
       diripiat praedam. : [62]1
     * Bona et mala, vita et mors a Deo sunt. : [63]1
     * Calicem quem dedit mihi Pater, non vis ut bibam illum?: [64]1
     * Charitas est vinculum perfectionis: [65]1
     * Descendi de caelo, non ut faciam voluntatem meam, sed voluntatem
       ejus qui misit me: [66]1
     * Desiderium habens dissolvi, et esse cum Cristo: [67]1
     * Deus meus, ut quid dereliquisti me? : [68]1
     * Deus solicitus est mei. : [69]1
     * Dilectus meus mihi, et ego illi. : [70]1
     * Diligentibus Deum omnia cooperantur in bonum. : [71]1
     * Doce me facere voluntatem tuam: [72]1
     * Domine ut scuto bonae voluntatis tuae coronasti nos. : [73]1
     * Domine, quid me vis facere?: [74]1
     * Domine, quid me vis facere? : [75]1
     * Dominus dedit, Dominus abstulit. : [76]1
     * Dominus est, quod bonum est in oculis suis, faciat. : [77]1
     * Ecce ego suscitabo super te malum de domo tua, et tollam uxores
       tuas in oculis tuis, et dabo proximo tuo. : [78]1
     * Educ de custodia animam meam. : [79]1
     * Ego Dominus formans lucem et tenebras, faciens pacem, et creans
       malum. : [80]1
     * Est amicus socius mensae, et non permanebit in die necessitatis. :
       [81]1
     * Et in terra pax hominibus bonae voluntatis: [82]1
     * Fili mi, praebe cor tuum mihi. : [83]1
     * Haec sit mihi consolatio, ut affligens me dolore non parcas. :
       [84]1
     * Hic ure, hic seca, hic non parcas, ut in aeternum parcas: [85]1
     * Hostiam et oblationem noluisti, corpus autem aptasti mihi; tunc
       dixi ecce venio, ut faciam, Deus, voluntatem tuam: [86]1
     * Humiles sunt, hoc volunt; paperes sunt, paupertate delectantur;
       itaque beati dicendi sunt. : [87]1
     * Impietas eorum tamquam securis Dei facta est. : [88]1
     * In pace in idipsum dormiam, et requiescam, quoniam tu, Domine,
       singulariter in spe constituisti me. : [89]1
     * Inveni virum secundum cor meum, qui faciet omnes voluntates meas:
       [90]1
     * Ita Pater: [91]1
     * Ita Pater, quoniam sic fuit placitum ante te. : [92]1
     * Ne magnitudo revelationum extollat me, datus est mihi stimulus
       carnis meae, Angelus Satanae, qui me colaphizet. : [93]1
     * Nolens aliquos perire, sed omnes ad poenitentiam reverti. : [94]1
     * Non contristabit justum quidquid ei acciderit. : [95]1
     * Numquid vult Dominus holocausta, et victimas, et non potius, ut
       obediatur voci Domini? . . Quasi scelus idolatriae est nolle
       acquiescere: [96]1
     * Obmutui, et non aperui os meum, quoniam tu fecisti. : [97]1
     * Omnem sollicitudinem vestram projicientes in eum, quoniam ipsi cura
       est de vobis. : [98]1
     * Omnia cooperantur in bonum. : [99]1
     * Paratum cor meum. Deus, paratum cor meum: [100]1
     * Pater mi, si possibilie est, transeat a me calix iste. : [101]1
     * Pater noster: [102]1
     * Porro unum est necessarium : [103]1
     * Quando veniam et apparebo ante faciem Dei? : [104]1
     * Qui fecerit voluntatem Patris mei: [105]1
     * Qui proprio Filio suo non pepercit, sed pro nobis omnibus tradidit
       illum; quomodo non etiam cum illo omnia nobis donavit? : [106]1
     * Qui vos audit, me audit. : [107]1
     * Quid quaeris homuncio quaerendo bona? : [108]1
     * Quis restitit ei, et pacem habuit?: [109]1
     * Sed et hoc vanitas, et afflictio spiritus. : [110]1
     * Si erit malum in civitate, quod Dominus non fecerit?: [111]1
     * Sicut Domino placuit, ita factum est: sit nomen Domini benedictum.
       : [112]1
     * Tristis est anima mea usque ad mortem. : [113]1
     * Tuus sum ego, salvum me fac. : [114]1
     * Ut cognoscat mundus, quia diligo Patrem, et sicut mandatum dedit
       Pater, sic facio; surgite, eamus hinc: [115]1
     * Vas electionis est mihi iste, ut portet nomen meum coram gentibus.
       : [116]1
     * Verumtamen, non sicut ego volo, sed sicut tu: [117]1
     * Voluntas Dei bona, beneplacens, et perfecta. : [118]1
     * Voluntas Dei sanctificatio vestra. : [119]1
     * Voluntati ejus quis resistet? : [120]1
     * exuperat omnem sensum. : [121]1
     * ibant gaudentes a conspectu concilii, quoniam digni habiti sunt pro
       nomine Jesu contumeliam pati. : [122]1
     * ita Pater, quoniam sic fuit placitum ante te. : [123]1
     * nemo tollet a vobis. Gaudium vestrum sit plenum. : [124]1
     * quare unum bonum, in quo sunt omnia bona. : [125]1
     * quicquid hic accedit contra voluntatem nostram, noveris non
       accidere nisi de voluntate Dei. : [126]1
     * sicut luna mutatur, sapiens in sapientia manet sicut vult. . . :
       [127]1
     * sufficit tibi gratia mea. : [128]1
     __________________________________________________________________

            This document is from the Christian Classics Ethereal
               Library at Calvin College, http://www.ccel.org,
                   generated on demand from ThML source.

References

   1. file:///ccel/a/alphonsus/volonta/cache/volonta.html3?scrBook=1Sam&scrCh=3&scrV=18#vii-p1.5
   2. file:///ccel/a/alphonsus/volonta/cache/volonta.html3?scrBook=1Sam&scrCh=15&scrV=22#ii-p1.4
   3. file:///ccel/a/alphonsus/volonta/cache/volonta.html3?scrBook=2Sam&scrCh=12&scrV=11#iii-p2.8
   4. file:///ccel/a/alphonsus/volonta/cache/volonta.html3?scrBook=Job&scrCh=1&scrV=21#iii-p3.2
   5. file:///ccel/a/alphonsus/volonta/cache/volonta.html3?scrBook=Job&scrCh=1&scrV=21#iii-p3.4
   6. file:///ccel/a/alphonsus/volonta/cache/volonta.html3?scrBook=Job&scrCh=6&scrV=10#vii-p1.3
   7. file:///ccel/a/alphonsus/volonta/cache/volonta.html3?scrBook=Job&scrCh=9&scrV=4#v-p1.4
   8. file:///ccel/a/alphonsus/volonta/cache/volonta.html3?scrBook=Ps&scrCh=4&scrV=9#v-p2.16
   9. file:///ccel/a/alphonsus/volonta/cache/volonta.html3?scrBook=Ps&scrCh=5&scrV=13#v-p2.10
  10. file:///ccel/a/alphonsus/volonta/cache/volonta.html3?scrBook=Ps&scrCh=37&scrV=0#iii-p2.12
  11. file:///ccel/a/alphonsus/volonta/cache/volonta.html3?scrBook=Ps&scrCh=38&scrV=10#v-p3.4
  12. file:///ccel/a/alphonsus/volonta/cache/volonta.html3?scrBook=Ps&scrCh=39&scrV=18#v-p2.12
  13. file:///ccel/a/alphonsus/volonta/cache/volonta.html3?scrBook=Ps&scrCh=41&scrV=3#vii-p7.4
  14. file:///ccel/a/alphonsus/volonta/cache/volonta.html3?scrBook=Ps&scrCh=56&scrV=8#ii-p5.4
  15. file:///ccel/a/alphonsus/volonta/cache/volonta.html3?scrBook=Ps&scrCh=107&scrV=1#ii-p5.5
  16. file:///ccel/a/alphonsus/volonta/cache/volonta.html3?scrBook=Ps&scrCh=118&scrV=94#viii-p1.5
  17. file:///ccel/a/alphonsus/volonta/cache/volonta.html3?scrBook=Ps&scrCh=141&scrV=8#vii-p6.2
  18. file:///ccel/a/alphonsus/volonta/cache/volonta.html3?scrBook=Ps&scrCh=142&scrV=10#ii-p5.7
  19. file:///ccel/a/alphonsus/volonta/cache/volonta.html3?scrBook=Ps&scrCh=148&scrV=0#iii-p3.6
  20. file:///ccel/a/alphonsus/volonta/cache/volonta.html3?scrBook=Prov&scrCh=12&scrV=21#iv-p1.4
  21. file:///ccel/a/alphonsus/volonta/cache/volonta.html3?scrBook=Prov&scrCh=23&scrV=26#ii-p5.13
  22. file:///ccel/a/alphonsus/volonta/cache/volonta.html3?scrBook=Eccl&scrCh=4&scrV=16#iv-p2.4
  23. file:///ccel/a/alphonsus/volonta/cache/volonta.html3?scrBook=Song&scrCh=2&scrV=16#v-p2.20
  24. file:///ccel/a/alphonsus/volonta/cache/volonta.html3?scrBook=Isa&scrCh=10&scrV=5#iii-p2.10
  25. file:///ccel/a/alphonsus/volonta/cache/volonta.html3?scrBook=Isa&scrCh=45&scrV=7#iii-p2.2
  26. file:///ccel/a/alphonsus/volonta/cache/volonta.html3?scrBook=Amos&scrCh=3&scrV=6#iii-p2.4
  27. file:///ccel/a/alphonsus/volonta/cache/volonta.html3?scrBook=Matt&scrCh=6&scrV=10#ii-p4.1
  28. file:///ccel/a/alphonsus/volonta/cache/volonta.html3?scrBook=Matt&scrCh=11&scrV=16#v-p3.2
  29. file:///ccel/a/alphonsus/volonta/cache/volonta.html3?scrBook=Matt&scrCh=11&scrV=26#viii-p1.8
  30. file:///ccel/a/alphonsus/volonta/cache/volonta.html3?scrBook=Matt&scrCh=12&scrV=50#ii-p2.8
  31. file:///ccel/a/alphonsus/volonta/cache/volonta.html3?scrBook=Matt&scrCh=26&scrV=38#vi-p4.2
  32. file:///ccel/a/alphonsus/volonta/cache/volonta.html3?scrBook=Matt&scrCh=26&scrV=39#vi-p4.4
  33. file:///ccel/a/alphonsus/volonta/cache/volonta.html3?scrBook=Matt&scrCh=27&scrV=46#vii-p2.2
  34. file:///ccel/a/alphonsus/volonta/cache/volonta.html3?scrBook=Luke&scrCh=2&scrV=14#iv-p2.8
  35. file:///ccel/a/alphonsus/volonta/cache/volonta.html3?scrBook=Luke&scrCh=10&scrV=16#viii-p1.2
  36. file:///ccel/a/alphonsus/volonta/cache/volonta.html3?scrBook=Luke&scrCh=10&scrV=42#vi-p3.2
  37. file:///ccel/a/alphonsus/volonta/cache/volonta.html3?scrBook=John&scrCh=6&scrV=38#ii-p2.4
  38. file:///ccel/a/alphonsus/volonta/cache/volonta.html3?scrBook=John&scrCh=14&scrV=31#ii-p2.6
  39. file:///ccel/a/alphonsus/volonta/cache/volonta.html3?scrBook=John&scrCh=16&scrV=22#iv-p3.2
  40. file:///ccel/a/alphonsus/volonta/cache/volonta.html3?scrBook=John&scrCh=16&scrV=24#iv-p3.2
  41. file:///ccel/a/alphonsus/volonta/cache/volonta.html3?scrBook=Acts&scrCh=5&scrV=41#v-p2.22
  42. file:///ccel/a/alphonsus/volonta/cache/volonta.html3?scrBook=Acts&scrCh=9&scrV=6#ii-p5.9
  43. file:///ccel/a/alphonsus/volonta/cache/volonta.html3?scrBook=Acts&scrCh=9&scrV=15#ii-p5.11
  44. file:///ccel/a/alphonsus/volonta/cache/volonta.html3?scrBook=Acts&scrCh=13&scrV=22#ii-p5.2
  45. file:///ccel/a/alphonsus/volonta/cache/volonta.html3?scrBook=Rom&scrCh=8&scrV=28#iv-p1.2
  46. file:///ccel/a/alphonsus/volonta/cache/volonta.html3?scrBook=Rom&scrCh=8&scrV=28#v-p2.6
  47. file:///ccel/a/alphonsus/volonta/cache/volonta.html3?scrBook=Rom&scrCh=8&scrV=32#v-p2.14
  48. file:///ccel/a/alphonsus/volonta/cache/volonta.html3?scrBook=Rom&scrCh=9&scrV=19#v-p1.2
  49. file:///ccel/a/alphonsus/volonta/cache/volonta.html3?scrBook=2Cor&scrCh=12&scrV=7#vii-p4.2
  50. file:///ccel/a/alphonsus/volonta/cache/volonta.html3?scrBook=Phil&scrCh=1&scrV=23#vii-p7.2
  51. file:///ccel/a/alphonsus/volonta/cache/volonta.html3?scrBook=Phil&scrCh=4&scrV=7#iv-p2.2
  52. file:///ccel/a/alphonsus/volonta/cache/volonta.html3?scrBook=Col&scrCh=3&scrV=14#ii-p1.2
  53. file:///ccel/a/alphonsus/volonta/cache/volonta.html3?scrBook=1Thess&scrCh=4&scrV=3#v-p2.4
  54. file:///ccel/a/alphonsus/volonta/cache/volonta.html3?scrBook=Heb&scrCh=10&scrV=5#ii-p2.2
  55. file:///ccel/a/alphonsus/volonta/cache/volonta.html3?scrBook=1Pet&scrCh=5&scrV=7#v-p2.18
  56. file:///ccel/a/alphonsus/volonta/cache/volonta.html3?scrBook=2Pet&scrCh=3&scrV=9#v-p2.2
  57. file:///ccel/a/alphonsus/volonta/cache/volonta.html3?scrBook=Jdt&scrCh=8&scrV=27#v-p2.8
  58. file:///ccel/a/alphonsus/volonta/cache/volonta.html3?scrBook=Sir&scrCh=6&scrV=10#vii-p4.4
  59. file:///ccel/a/alphonsus/volonta/cache/volonta.html3?scrBook=Sir&scrCh=11&scrV=14#iii-p2.6
  60. file:///ccel/a/alphonsus/volonta/cache/volonta.html3?scrBook=Sir&scrCh=27&scrV=12#iv-p2.6
  61. file:///ccel/a/alphonsus/volonta/cache/volonta.html3#v-p2.7
  62. file:///ccel/a/alphonsus/volonta/cache/volonta.html3#iii-p2.9
  63. file:///ccel/a/alphonsus/volonta/cache/volonta.html3#iii-p2.5
  64. file:///ccel/a/alphonsus/volonta/cache/volonta.html3#iii-p2.13
  65. file:///ccel/a/alphonsus/volonta/cache/volonta.html3#ii-p1.1
  66. file:///ccel/a/alphonsus/volonta/cache/volonta.html3#ii-p2.3
  67. file:///ccel/a/alphonsus/volonta/cache/volonta.html3#vii-p7.1
  68. file:///ccel/a/alphonsus/volonta/cache/volonta.html3#vii-p2.1
  69. file:///ccel/a/alphonsus/volonta/cache/volonta.html3#v-p2.11
  70. file:///ccel/a/alphonsus/volonta/cache/volonta.html3#v-p2.19
  71. file:///ccel/a/alphonsus/volonta/cache/volonta.html3#iv-p1.1
  72. file:///ccel/a/alphonsus/volonta/cache/volonta.html3#ii-p5.6
  73. file:///ccel/a/alphonsus/volonta/cache/volonta.html3#v-p2.9
  74. file:///ccel/a/alphonsus/volonta/cache/volonta.html3#viii-p1.3
  75. file:///ccel/a/alphonsus/volonta/cache/volonta.html3#ii-p5.8
  76. file:///ccel/a/alphonsus/volonta/cache/volonta.html3#iii-p3.1
  77. file:///ccel/a/alphonsus/volonta/cache/volonta.html3#vii-p1.4
  78. file:///ccel/a/alphonsus/volonta/cache/volonta.html3#iii-p2.7
  79. file:///ccel/a/alphonsus/volonta/cache/volonta.html3#vii-p6.1
  80. file:///ccel/a/alphonsus/volonta/cache/volonta.html3#iii-p2.1
  81. file:///ccel/a/alphonsus/volonta/cache/volonta.html3#vii-p4.3
  82. file:///ccel/a/alphonsus/volonta/cache/volonta.html3#iv-p2.7
  83. file:///ccel/a/alphonsus/volonta/cache/volonta.html3#ii-p5.12
  84. file:///ccel/a/alphonsus/volonta/cache/volonta.html3#vii-p1.2
  85. file:///ccel/a/alphonsus/volonta/cache/volonta.html3#vii-p1.1
  86. file:///ccel/a/alphonsus/volonta/cache/volonta.html3#ii-p2.1
  87. file:///ccel/a/alphonsus/volonta/cache/volonta.html3#iv-p1.5
  88. file:///ccel/a/alphonsus/volonta/cache/volonta.html3#iii-p2.11
  89. file:///ccel/a/alphonsus/volonta/cache/volonta.html3#v-p2.15
  90. file:///ccel/a/alphonsus/volonta/cache/volonta.html3#ii-p5.1
  91. file:///ccel/a/alphonsus/volonta/cache/volonta.html3#viii-p1.6
  92. file:///ccel/a/alphonsus/volonta/cache/volonta.html3#v-p3.1
  93. file:///ccel/a/alphonsus/volonta/cache/volonta.html3#vii-p4.1
  94. file:///ccel/a/alphonsus/volonta/cache/volonta.html3#v-p2.1
  95. file:///ccel/a/alphonsus/volonta/cache/volonta.html3#iv-p1.3
  96. file:///ccel/a/alphonsus/volonta/cache/volonta.html3#ii-p1.3
  97. file:///ccel/a/alphonsus/volonta/cache/volonta.html3#v-p3.3
  98. file:///ccel/a/alphonsus/volonta/cache/volonta.html3#v-p2.17
  99. file:///ccel/a/alphonsus/volonta/cache/volonta.html3#v-p2.5
 100. file:///ccel/a/alphonsus/volonta/cache/volonta.html3#ii-p5.3
 101. file:///ccel/a/alphonsus/volonta/cache/volonta.html3#vi-p4.3
 102. file:///ccel/a/alphonsus/volonta/cache/volonta.html3#viii-p1.9
 103. file:///ccel/a/alphonsus/volonta/cache/volonta.html3#vi-p3.1
 104. file:///ccel/a/alphonsus/volonta/cache/volonta.html3#vii-p7.3
 105. file:///ccel/a/alphonsus/volonta/cache/volonta.html3#ii-p2.7
 106. file:///ccel/a/alphonsus/volonta/cache/volonta.html3#v-p2.13
 107. file:///ccel/a/alphonsus/volonta/cache/volonta.html3#viii-p1.1
 108. file:///ccel/a/alphonsus/volonta/cache/volonta.html3#v-p1.5
 109. file:///ccel/a/alphonsus/volonta/cache/volonta.html3#v-p1.3
 110. file:///ccel/a/alphonsus/volonta/cache/volonta.html3#iv-p2.3
 111. file:///ccel/a/alphonsus/volonta/cache/volonta.html3#iii-p2.3
 112. file:///ccel/a/alphonsus/volonta/cache/volonta.html3#iii-p3.3
 113. file:///ccel/a/alphonsus/volonta/cache/volonta.html3#vi-p4.1
 114. file:///ccel/a/alphonsus/volonta/cache/volonta.html3#viii-p1.4
 115. file:///ccel/a/alphonsus/volonta/cache/volonta.html3#ii-p2.5
 116. file:///ccel/a/alphonsus/volonta/cache/volonta.html3#ii-p5.10
 117. file:///ccel/a/alphonsus/volonta/cache/volonta.html3#vi-p4.5
 118. file:///ccel/a/alphonsus/volonta/cache/volonta.html3#iv-p2.9
 119. file:///ccel/a/alphonsus/volonta/cache/volonta.html3#v-p2.3
 120. file:///ccel/a/alphonsus/volonta/cache/volonta.html3#v-p1.1
 121. file:///ccel/a/alphonsus/volonta/cache/volonta.html3#iv-p2.1
 122. file:///ccel/a/alphonsus/volonta/cache/volonta.html3#v-p2.21
 123. file:///ccel/a/alphonsus/volonta/cache/volonta.html3#viii-p1.7
 124. file:///ccel/a/alphonsus/volonta/cache/volonta.html3#iv-p3.1
 125. file:///ccel/a/alphonsus/volonta/cache/volonta.html3#v-p1.6
 126. file:///ccel/a/alphonsus/volonta/cache/volonta.html3#iii-p3.5
 127. file:///ccel/a/alphonsus/volonta/cache/volonta.html3#iv-p2.5
 128. file:///ccel/a/alphonsus/volonta/cache/volonta.html3#vii-p4.5
